# SQL Syntax - قواعد كتابة أوامر SQL

لو بتتعلم **SQL** لأول مرة، فخليني أقولك إن كل حاجة هتعملها في قاعدة البيانات، زي إنك تضيف بيانات أو تجيب بيانات أو تعدل أو تحذف، هتكون عن طريق "أوامر SQL".

---

## يعني إيه SQL Statement؟

ببساطة، **SQL Statement** هو سطر أو مجموعة سطور بتكتبهم علشان تقول لقواعد البيانات تعمل حاجة معينة.  
كل أمر أو Statement بيكون فيه كلمات مفتاحية (Keywords) شبه اللغة الإنجليزية وسهل فهمها، زي:

- `SELECT` علشان تعرض بيانات  
- `INSERT` علشان تدخل بيانات  
- `DELETE` علشان تمسح  
- وغيرها...

### مثال بسيط
لو عايز تعرض كل البيانات اللي في جدول اسمه "patients"، هتكتب الكود ده:

```sql
SELECT * FROM patients ;
```
SELECT * :هاتلي  
* : كل الأعمدة 
FROM : من
patients : جدول اسمه patients 



---

# قواعد البيانات والـ Tables

أي قاعدة بيانات غالبًا بتتكون من جدول أو أكتر، والجدول ده بيتقسم لـ:

- صفوف (Rows): كل صف يمثل سجل أو Record
- أعمدة (Columns): كل عمود بيمثل نوع من أنواع البيانات (زي الاسم أو العنوان أو الدولة)


مثال على جدول:

| id | الاسم         | النوع  | تاريخ الميلاد | رقم التليفون  | العنوان                        |
|----|---------------|--------|----------------|----------------|--------------------------------|
| 1  | أحمد حسن      | ذكر    | 1980-03-10     | 01012345678    | الجيزة - الهرم                 |
| 2  | مروة حسين     | أنثى   | 1992-09-15     | 01123456789    | القاهرة - مدينة نصر           |
| 3  | مصطفى علي     | ذكر    | 1988-06-22     | 01234567890    | الإسكندرية - سيدي بشر         |
| 4  | ليلى محمد     | أنثى   | 1995-01-05     | 01099887766    | المنصورة - الجامعة             |
| 5  | سعيد عبد الله | ذكر    | 1975-12-01     | 01055544433    | طنطا - المحلة الكبرى          |

---

## حاجات مهمة لازم تعرفها

- أوامر SQL مش حساسة لحالة الحروف
<div class="alert alert-success" style="text-align: center;">
  <i class="fas fa-info-circle"></i>
  <div>SELECT = select = SeLeCt</div>
</div>
لكن الأفضل علشان تنظم شغلك وتخلي الكود سهل القراءة، إنك تكتب الكلمات المفتاحية بـ الحروف الكابيتال.

- هل لازم أحط سيمي كولن (;) في آخر كل أمر؟
<div class="alert alert-success" style="text-align: center;">
  <i class="fas fa-info-circle"></i>
  <div>SELECT * FROM patients; vs SELECT * FROM patients</div>

في بعض أنظمة قواعد البيانات، لازم تحط semicolon ; في آخر كل أمر SQL.

الـ ; بتفصل بين الأوامر، وخصوصًا لو هتشغل أكتر من أمر في نفس الوقت.

### في الكورس ده، هنستخدم ; في نهاية كل أمر علشان نلتزم بالمعايير.


---

## أهم أوامر SQL اللي لازم تحفظها

دي مجموعة من الأوامر اللي لازم تكون عارفها كويس لإنك هتستخدمها كتير:

| الأمر               | الوظيفة                                        |
|---------------------|------------------------------------------------|
| SELECT              | بيعرض البيانات من جدول                        |
| INSERT INTO         | بيدخل بيانات جديدة في جدول                    |
| UPDATE              | بيعدّل بيانات موجودة                          |
| DELETE              | بيمسح بيانات من جدول                          |
| CREATE DATABASE     | بيعمل قاعدة بيانات جديدة                      |
| ALTER DATABASE      | بيعدّل في خصائص قاعدة البيانات                 |
| CREATE TABLE        | بيعمل جدول جديد                                |
| ALTER TABLE         | بيعدّل في تصميم الجدول                         |
| DROP TABLE          | بيمسح جدول بالكامل                            |
| CREATE INDEX        | بيعمل مفتاح بحث لتحسين الأداء                  |
| DROP INDEX          | بيمسح مفتاح البحث                              |


---

## ملخص الدرس
- أوامر SQL هي وسيلتك للتعامل مع قواعد البيانات.
- كل أمر بيتكتب بصيغة بسيطة وسهلة الفهم.
- لازم تعرف الفرق بين الكلمات المفتاحية، والبيانات اللي بتكتبها بنفسك.
- استخدم ; علشان تفصل بين الأوامر.
- اتعلم أوامر SQL الأساسية لإنك هتستخدمها طول ما انت شغال على أي قاعدة بيانات.
